<!DOCTYPE html>
<html>
<head>
	<title>Tine Venko photography</title>
	
	<link rel="stylesheet" type="text/css" href="stylesheet.css"> 
	<meta charset="UTF-8">

</head>
<body>
<div id="header">
	<div id="1" style="opacity: 1"></div>
	<div style="z-index: 1"><a href="index.html" style="color: gray; text-decoration: none;">Tine Venko photography</a>
	<a href="index.html"><image id="logo" src="logo..png" width="200px"></a></div>
	 <nav id="galerija">
	 	<a href="galerija.html"class="gumb">Galerija</a>
	 	<a href="omeni.html"class="gumb">O meni</a>
	 	<a href="kontakt.html"class="gumb">Kontakt</a>
	 	<a href="Razstava.html"class="gumb">Razstava</a>
	 	<a href="fotoklubcerkno.html"class="gumb">Foto klub Cerkno</a>
	 </nav>
</div>
<div>
	<div id="text" style="text-align: left;">
		<h1>Fotografska razstava na temo "Ob šestdest letnici laufarije v Cerknem"</h1>
		<p>Od ponedeljka, 4. 4. 2016, <img src="razstava2.JPG" width="700px" style="float: left; opacity: 1; border-radius: 20px;"> si lahko v prenovljenih kletnih prostorih Vegove šole ogledate zanimivo fotografsko razstavo dijaka posvečeno 60-letnici cerkljanske laufarije. V na novo preurejenih kletnih prostorih elektrotehniške strokovne šole VEGOVA v Ljubljani potekal odmeven dogodek, tesno povezan z našo cerkljansko zgodovinsko tradicijo. <img src="Razstava.JPG" width="400px" style="float: right; opacity: 1; border-radius: 20px;"> Z bogatim etnološkim sporočilom ob 60. obletnici cerkljanske laufarije in dragocenim trajnostnim nabojem spontanega prenašanja nesnovne zgodovinske dediščine na mlade rodove, so zanj vestno poskrbeli trije naši bivši učenci, Primož Eržen in Jure Bavcon, dijaka četrtega letnika ter prvošolec Tine Venko, pobudnik celotnega dogodka. Kot mlad, zaveden in zelo zagret ljubitelj cerkljanske laufarije, je znal s svojo pronicljivostjo in naklonjenostjo domači tradiciji navezati pravi stik s svojo razredničarko Sašo Aleksandro Kučan in likovno pedagoginjo Gabrijelo Korošec ter jima predstaviti svoj opus digitalne fotografije na temo lufarije. Podporo so skupaj poiskali tudi pri vodstvu šole ter pri ostalih dijakih, v projekt pa sta se nemudoma vključila tudi Primož in Jure, danes aktivna sodelavca v laufarski družini, ki sta v preteklih letih na šoli že predstavila raziskovalno nalogo o tem častitljivem dogodku.  Tako je na začetku letošnjega aprila znana in ugledna ljubljanska ustanova, ki jo obiskuje skoraj tisoč dijakov, široki publiki odprla kvalitetno in zanimivo razstavo laufarskih podob s Cerkljanske, ki smo jih ponosno pospremili v svet na odlično obiskani in dopadljivi svečanosti. Poleg pohvalnih in spodbudnih nagovorov, sta jo z opisom laufarskih šeg in navad zanimivo popestrila Primož in Jure, Tine pa je za svoj projekt uspel pridobiti tudi dva sošolca muzikanta, Janija Zrneca z diatonično harmoniko in Nika Mladenoviča s klarinetom, ki so prireditev popestrili z avtentičnimi glasbenimi vložki.</p>
		<h2>Skozi Tinetov objektiv v nove pomladi</h2>
		<p>Tudi Tine Venko je, tako kot vsi ostali, fant posebne sorte. Skupaj s svojimi vrstniki se v prvem letniku srednje šole srečuje z novimi življenjskimi izzivi in se z njimi junaško spoprijema. Z osnovne šole Cerkno se ga še sveže spominjamo kot prodornega, samozavestnega in ustvarjalnega učenca, ki se je ob uspešnem usvajanju šolske snovi odlično znašel predvsem z mobilnimi telefoni in raznovrstno računalniško tehniko, še posebej pri javnih prikazih in promocijah v okviru Šolske radiotelevizije. Tudi statična digitalna fotografija ga je na poseben način privlačila, tako da se je že kot osnovnošolec vključil v družbo izkušenih in izurjenih članov lokalnega foto kluba, s katerimi je že večkrat uspešno razstavljal.

		Cerkljanska laufarija ga je, tako kot vse Cerkljane, prevzela že od mladih nog s svojim preprostim, a bogatim sporočilom. Prav pustno obredje je namreč tista starodavna  zgodba, ki nam že iz poganskih časov pripoveduje o dilemah preživetja, s katerimi se je srečeval naš prednik. Narava je najboljši in najbolj pravičen vir življenja. Med svetlobo in temo, med nebom in zemljo, med rojstvom in smrtjo je porazdelila letne čase ter jim dodelila vsakemu svoje življenjsko poslanstvo. Danes se le malokdaj zavemo, kako zelo smo odvisni od narave in kako usodno so naša življenja povezana z letnimi časi. Naš davni prednik pa se je v adventnih obdobjih vsakič znova obrnil po pomoč k umrlim svojcem ter vsako leto posebej trepetal, ali bo po mrzli zimi vendarle nastopila pomlad ter pognala bujno rast nove letine za naslednjih nekaj mesecev preživetja, saj osnovnih zakonitosti narave še ni poznal. Danes si težko zamislimo njegovo stisko in njegovo radost nad toploto in svetlobo, ki mu jo je prinesla vsaka nova pomlad. Pustovanje ni nič drugega kot ohranjanje te prvobitne radosti ter izraz spoštovanja do naravnih darov. Četudi ga danes doživljamo predvsem kot norčavi čas zabave in sprostitve, ne smemo pozabiti na njegovo prvobitnost in usodno povezanost s preživetjem naših prednikov. 
		Na fotografiji je ujet umetniški prikaz pustne maske, kar je posebna dragocenost. Ohranja njeno večno poslanstvo pomladi, plodnosti ter preživetja.  Ohranja ga tudi Tine na svojih fotografijah cerkljanskih laufarjev. In svet okrog sebe pošilja v nove pomladi.</p>
		<p style="text-align: right;">Povzel Tine Venko po spremni besedi Milana Koželja.</p>
		
<a style="font-family:vivaldi; position: relative; bottom: 10px; left: 500px;" href="#1"class="navrh">Na vrh ▲</a>
	</div>
</div>
<img src="smrkau.JPG" width="100%">

</body>
</html>